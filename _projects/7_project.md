---
layout: page
title: খেয়ার দুর্গাপুজো ২০১৬
description: ভিন্ন স্বাদের দুর্গাপুজো
img: assets/img/kheyapujo2016.jpg
importance: 1
category: Kheya's past projects
related_publications: false
---

<div class="row">
    <div class="col-sm mt-3 mt-md-0">
        {% include figure.liquid loading="eager" path="assets/img/kheyapujo2016_2.jpg" title="example image" class="img-fluid rounded z-depth-1" %}
    </div>
</div>
<div class="caption">
    পলাশের হাতে উপহার তুলে দিচ্ছেন খেয়ার সৈকত
</div>

সব নদী সাগরে মেশে না, সব পাখি ঘরে ফেরে না।। বনের পাখি, খাঁচার পাখিকে সবসময়ই সবুজের ডাক দেয়, নীলাকাশের গান শোনায়, কিন্তু এ পাখির পায়ে যে অদৃশ্য বেড়ি….বেড়ি কে ভাঙবে??কাশফুলের গন্ধমাখা শরতের সকালে গানপাখি হয়ে উড়ে আসে [Debraj](https://www.facebook.com/debraj.das.169?fref=mentions) , খুলে দেয় ভাবনার অদৃশ্য বেড়ির বাঁধন…

এবারে উড়ান তিতাসের বুকে, বনের পাখির বাসায়….একে একে জড়ো হয়ে যায় অন্যান্য গানপাখিরাও
Mainak দা  , [Saikat  দা](https://www.facebook.com/saikat.pal.5855?fref=mentions), [Subhaditya দা](https://www.facebook.com/subhojit.roy.7583?fref=mentions) , [Tuhin](https://www.facebook.com/tuhin.mahato.56?fref=mentions) ……………অতিচেনা পুরানো পরিচিত ভাবনার বেড়াজাল ভেঙে উজান বেয়ে এবারে
উড়ানের পালা…….একজনের ভাবনা, দুজনের আলোচনা, তিনজনের সুপরামর্শ, আর চার-পাঁচ জনের শ্রমের উপরে ভর করে গড়ে ওঠে আমাদের খেয়া-উত্তরণের নিশ্চিত ঠিকানা, আমাদের খেয়ার প্রথম ভাসানে আমরা ভেসে যাই সুন্দরবনের বাসন্তীর ৫ নং রানিগড়ে,যেখানে মানুষ দিন কাটায় জলে কুমির, ডাঙায় বাঘ আর বাতাসে মৌমাছির সাথে আত্মীয়তা করে,যেখানকার প্রায় প্রতিটি পরিবারে কারো বাবা, কারো ছেলে, কারো স্বামী গভীর জঙ্গলে মধু সংগ্রহে গিয়ে প্রাণ খুইয়েছে বাঘের মুখে, কেউ বা প্রাণে বেঁচে ফিরলেও কাজ করার শক্তি হারিয়েছে, এরকমভাবেই পরিবারের অর্থোপার্জনকারী সদস্যদের নিষ্ক্রিয়তা মেনে নিয়েই ম্লান মুখে, কান্নাভেজা চোখে দুর্গাপুজো কাটে রানিগড়ের আমলামেথীর অধিকাংশ পরিবারের।।তাদের দুর্গাপুজোয় না হয় একটা নতুন শাড়ি, না হয় পাঁচ বছরের পুঁচকির একটা হাফ হাতা জামা – হাফ প্যান্ট, না হয় একটা ফ্রক,কিশোর কিশোরী মনে কথা না হয় বাদই দিলাম, ওরা জানে এভাবেই পুজো আসে, পুজো যায়, খড়েরচালে যে ফুটো ছিল তা বড় হয় কিন্তু মিলিয়ে যায় না…কিন্তু কেন এই অসাম্য??আমরা সপ্তমীর সন্ধ্যায় হাতে রোল বিরিয়ানি নিয়ে হাঁ করার কবিতা লিখবো আর ওরা কেন হাহাকারের গদ্য লিখবে??
কেন??

<div class="row">
    <div class="col-sm mt-3 mt-md-0">
        {% include figure.liquid loading="eager" path="assets/img/kheyapurjo2016_1.webp" title="example image" class="img-fluid rounded z-depth-1" %}
    </div>
</div>
<div class="caption">
    অভিষেকের হাতে উপহার তুলে দিচ্ছেন খেয়ার সৈকত আর মৈনাক
</div>

এই অসাম্য দূর করার ভাবনা মনে নিয়েই পুজোর হাতখরচ বাঁচিয়ে আমরা বেরিয়ে পড়ি রানিগড়ের আমলামেথীতে ; ৫৫ জন শিশু-কিশোর ও বৃদ্ধবৃদ্ধার হাতে তুলে দেই উপহারস্বরূপ নতুন শাড়ি জামা প্যান্ট চুড়িদার….গায়ে নতুন জামার গন্ধ আর কচিমুখের মনভোলানো হাসি,
শাড়ির পাটভাঙা আঁচলভরা আশীর্বাদ আর স্নেহ ভালোবাসায় ভরিয়ে দেয় আমলামেথীর দাদু দিদা আর ভাইবোনেরা আমাদের…আমাদের দুর্গাপুজো ভরে ওঠে এক অন্য স্বাদের আস্বাদনে….
এ তো গেল গতবছরের কথা, এবছরেও খেয়া-উত্তরণের নিশ্চিত ঠিকানা একইরকম উদ্যোগ নিয়েছে, তবে এবারে আরেকটু বড় করে, আরেকটু হাতখরচ বাঁচিয়ে, আরেকটু ভালোবাসা ভরে, আরেকটু মানুষের পাশে দাঁড়াতে চেয়ে…
এবারে সংখ্যাটা শতাধিক…আরো উপহারের ডালি নিয়ে পসরা সাজিয়ে খেয়া পৌঁছে যেতে চায় বৃহত্তর মানুষের সমুদ্রে…তোমরা পাশে থেকো…একটু চেষ্টা করে দেখো…
হাতে হাত ছুঁয়ে থাকার ইচ্ছে প্রকাশ করতে চাইলে যোগাযোগ করো,
মিলন যজ্ঞের যে আর বেশি দেরিও নেই…..